---
layout: post
tag: literature
title: 古诗十九首
---
《行行重行行》

行行重行行，与君生别离。

相去万余里，各在天一涯；

道路阻且长，会面安可知。

胡马倚北风，越鸟巢南枝。

相去日已远，衣带日已缓；

浮云蔽白日，游子不顾返。

思君令人老，岁月忽已晚。

弃捐勿复道，努力加餐饭。


《涉江采芙蓉》

涉江采芙蓉，兰泽多芳草。

采之欲遗谁，所思在远道。

还顾望旧乡，长路漫浩浩。

同心而离居，忧伤以终老。

*  <img src="/images/class2.jpg">